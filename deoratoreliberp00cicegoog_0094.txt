52 M. TULLI 01cERON1s [Lm. 1. cu. 40.

 

dedidisset eumque illi non recepissent posteaque
Mancinus domum revenisset neque in senatum intro-
ire dubitasset, P. Rutilius, M. filius, tribunus plebiS‚
iussit educi, quod eum civem negaret esse, quia
memoria sic esset· proditum, quem pater suus aut
populus vendidisset aut pater patratus dedidisset, ei
182 nullum esse postliminium, quam possumus reperire
ex omnibus rebus civilibus causam contentionemque
maiorem quam de ordine, de civitate, de libertate, de
capite hominis consularis, praesertim cum haec non
in crimine aliqu0, quod ille posset infitiari, sed in
civili iure consisteret ’.Ρ Similique in genere, inferiore
ordine, si quis apud nos servisset ex populo foederato
seseque liberasset, et postea domum revenisset, quae-
situm est' apud maiores nostroe, num is ad suos
postliminio redisset et amisisset hanc civitatem.
183 Quid? de libertate, quo iudicium gravius esse nullum
potest, nonne ex iure civili potest esse contentiO,
cum quaeritur is, qui domini voluntate census sit,
continuone an, ubi lustrum sit conditum, liber sit ?
Quid, quod usu memoria patrum venit, ut pater-
familias, qui ex Hispania Romam venisset, cum
uxorem praegnantem in provincia reliquisset Romae-
que alteram duxisset neque nuntium priori remisisset,
mortuus esset intestato et ex utraque filius natus
esset, mediocrisne res in controversiam adducta est ?
cum quaereretur de duobus civium capitibuS, et de
puer0, qui ex posteriore natus erat, et de eius matre3
quae, si iudicaretur certis quibusdam verbis, non
novis nuptiis fieri cum superiore divortium, in concu-
184 binae locum duceretur. Haec igitur et horum similia
iura suae civitatis ignorantem, erectum et celsum,

 

 

