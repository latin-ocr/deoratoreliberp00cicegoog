Lm. 1. 011». 25] DE ORATORE. 33

mam3 neque vero istis, de quibus paulo ante dixit
AntoniuS, scriptoribus artis rationem dicendi et viam,
sed naturam defuisse. Nam et animi atque ingeni
celeres quidam motus esse debent, qui et ad excogi-
tandum acuti et ad explicandum ornandumque sint
uberes et ad memoriam firmi atque diuturni3 et si 114
quis est, qui haec putet arte accipe posse— quod
falsum est3 praeclare enim res se habet, si haec
accendi aut commoveri arte possunt, inseri quidem
et donari ab arte non possunt3 omnia sunt enim illa
dona nat-urae — quid de illis dicam, quae certe cum
ipso homine nascuntur, linguae solutio, vocis sonus,
latera, vires, conformatio quaedam et figura totius
oris et corporis ? Neque haec ita dicO, ut ars aliquos 115
limare non possit—neque enim ignoro et, quae bona
sint, fieri meliora posse doctrina et, quae non optima,
aliquo modo acui tamen et corrigi posse — sed sunt
quidam aut ita lingua haesitantes aut ita voce absoni
aut ita voltu motuque corporis vasti atque agresteS, ut,
etiamsi ingeniis atque arte valeant, tamen in oratorum
numerum venire 11011 possint. Sunt autem quidam
ita in eisdem rebus habiles, ita naturae muneribus
ornati, ut non nati, sed ab aliquo deo ficti esse videan-
tur. Magnum quoddam est onus atque munus susci· 116
pere atque profiteri se esse omnibus silentibus unum
maximis de rebus magno in conventu hominum audien-
dum. Adest enim fere nem0, quin acutius atque
acrius vitia in dicente quam recta videat. Ita quic-
quid est, in quo offenditur, id etiam illa, quae lau-
danda sunt, obruit. Neque haec in eam sententiam 117
disputO, ut homines adulescentes, si quid naturale
forte non habeant, omnino a dicendi studio deterream.

